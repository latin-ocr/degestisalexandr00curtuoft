xvm · PRAEFATIO.

tantum interpolationem nullam passi videntur,
propterea quod antiquiores sunt, unus qui in
pluteo 64 numero 35 notatur, seculo undecimo
ineunte scriptus in quarm, ut dicunt, quadrato,
quem eundem ab Heinsio tractatum esse certo
expertus sum, quamquam haud ita raro, ut
fieri solet, illius excerpta a nostris differunt,
alter, quem modo dixi olim patrum Domini-
canorum fuisse, nr. 391 insignitus, seculo quar-
todecimo in solio verbis perquam compendio-
sis exaratus. Reliqui, quamquam non pari ra-
tione, propius ad editiones principes textum-
que vulgarem accedunt, sed ne sic quidem
sine magno fructu nobis fuerunt, quandoquidem
et illi principes editores multis in locis codi-
cum suorum auctoritatem neglexerunt, quod
diligentiam praesertim in verborum colloca-
tione tanti non aestimarent, et insequentes ae·-
que multa pro arbitrio mutarunt, quae non
opus fuit. Etiam qui loci sanari non pos-
sunt, nisi audaciore coniectura, rectius tem-
ptantur, si quam plurimorum manuscriptorum
lectiones in promptu sunt, quam si ad unius
et alterius saepe male repetitam scripturam
emendandi periculum instituere cogaris. Quo in
genere memorabilis est codex membranaceus
trigesimus eiusdem plutei 64, a me littera G
notatus, quem manifestum est ab erudito
quondam homine interpolatum esse, sed ita
interpolatum, ut eius coniecturae persaepe
eam verisimilitudinem habeant, quam hodie
sequi solemus. Quominus Parisinis copiis ute-
rer, ad quas Car. Bened. Hasii amicitia, Viri
et doctrinae et humanitatis laudibus eximii,
aditum mihi paraverat, fecerunt excerpta tri-
um codicum nr. 5716. 5717. 5718 duorum ca-
pitum, quinti et sexti, libri Vll, per Michae-

