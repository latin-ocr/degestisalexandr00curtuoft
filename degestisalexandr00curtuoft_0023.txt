PRAEFATIO. xlx

lem Beerium‚ olium discipulum meum, nunc
poeticis studiis inclarescentem, mecum com-
municata, e quibus cognovi, nihil in illis libris
esse, de quo non abunde ex Florentinis con-
staret. Sed hoc in transitu monere non alie·
num erit, videri codicem 5718 eundem esse,
quem olim Petrus Pythoeus possidebat, cuius
variantes lectiones non admodum diligenter
excerptae in collectione Freinshemiana insunt,
si quis forte aliquando eo indicio uti volet ad
purgandum illum variantium lectionum libellum.

His igitur novis praesidiis adiutus cum in·-
tellexissem, nimium saepe errare, qui veterem
scriptorem se legere rati ludibriis imperitorum
vexarentur, totum opus denuo recensitum edere
operae pretium videbatur. Quem ad. finem
commentarium conscripsi, in quo de singulis
locis‘accuratius agerem, codicum mss. et vete-
rum editionum scripturas recenserem, quid
verum, quid falsum esset ex sermonis Latini
rerumque ipsarum natura diiudicarem, loco-⁴
rum denique gravioris remedii indigentium
emendandi vias et ab aliis initas et a me ipso
inventas proponerem. Nunc autem, quo-
niam ita videtur ratio plurimorum lectorum et'
adolescentium imprimis antiquitatis studioso-
rum postulare, necdum eo mihi contigit frui
oti0, ut quae scripsissem percolerem et forensi
quasi veste induerem, ipsum Curtium sine ap-
paratu illo edidi, sperans interim me, dum
commentarium typographis describendum da-
rem, et sententias hominum doctorum de ‹lif-v
ficilioribus aliquot locis cogniturum, et bonas
voluntates in augendis copiis nostris expertu-
rum. Nam aegre desidero eas editiones, quae
'inter Aldinam et Modianam interiacent, impri-
mis Frobenianam et Gryphianam a 1545, nea

