xxvm PRAEFATIO.

norum fuisset, potuit is septem et quadraginta
annis post, senex, quae tum suit reip. geren-
dae condicio, exercitui praeesse: sed alia mul-
ta sunt in ea opinione parum verisimilia. Ne·
mo enim videtur in censum clarorum rhetorum,
i. e. eloquentiae magistrorum, tam cito perve-
nire potuisse, ut integra adhuc aetate, com-
mutato studio, ad remp. administrandam et ho-
nores petendos animum liceret convertere, cer·
te id tam inauditum est, ut non modo alios,
sed Tacitum, qui multa et singularia de homi-
ne tradit, etiam ea de re dicturum fuisse certo
credam. Mihi ver0, si hariolari in re incerta
licet, senex Consularis ancilla vel impudica
muliere natus, et a rhetore pro filio habitus
aut adoptatus videtur. Flagitium certe aliquod
latuisse verisimile est, quoniam Tacitus pudere
se scribit, vera de illius origine exequi, et Ti-
berius Caesar tamquam terrae filium, qui iu-
stos parentes ciere nequiret, eum videri sibi επ
se natum esse dixit.

Ipsum rhetorem stili exercendi eausa histo-
riam Alexandri sibi pertractandam sumpsisse,
in eoque argumento Graecum aliquem scri-
ptorem pressius secutum esse, et per se veri-
simile est, et ex tota ratione operis intelligi-
tur. Etenim communem ei cum Diodoro Si-
culo in libro XVII βιβλιοθήκης fontem fuisse,
ex comparatione utriusque adeo neminem su-
git, ut fuerint qui hac similitudine abusi eum
vertisse Diodorum opinarentur. Sed hoc fal-
sum esse ex eo intelligitur, quod easdem res
ubique aliquanto uberius narrat, multaque ad-
dit, quae Diodorus brevitati studens neglexe-
rat. lllum autem Graecum scriptorem, ab utro·
que expressum, fuisse Clitarchum, Dinonis

filium

