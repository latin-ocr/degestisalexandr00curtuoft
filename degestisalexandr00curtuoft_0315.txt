DE GESTIS‘ALEX. vlu, 3. 251

¹zoClitO. Hie erat, qui apud Granicum amnem nudo
capite regem dimicantem clipeo suo texit, et Rhosa-
cis manum capiti regis imminentem gladio amputavit:
vetus Philippi miles, multisque bellicis operibus cla-
21 rus. Hellanice, quae Alexandrum educaverat, soror
eius, haud secus quam mater a rege diligebatur. Ob
has causas validissimam imperii partem fidei eius tu-
22telaeque commisit. lamque iter parare in posterum
iussus, sollemni et tempestivo adhibetur convivio. ln
quo rex cum multo incaluisset mero, immodicus ae-
stimator sui, celebrare quae gesserat coepit, gravis

etiam eorum auribus, qui sentiebant vera memorari.
23 Silentium tamen habuere seniores, donec Philippi res
orsus obterere, nobilem apud Chaeroneam victoriam
sui operissuisse iactavit, ademptamque sibi malignitate
24 et invidia patris tantae rei gloriam. Illum quidem,
seditione inter Macedones milites et Graecos merce-
narios orta, debilitatum vulnere, quod in ea conster-
natione acceperat, iacuisse, non alias quam simula-
tione mortis tutiorem: se corpus eius protexisse cli-
zspeo suo, ruentesque in illum sua manu occisos. Quae
patrem nunquam aequo animo esse confessum, invi-
tum filio debentem salutem suam. ltaque post expe*
ditionem, quam sine eo fecisset ipse in Illyrios, victo-
rem scripsisse se patri, fusos fugatosque hostes, nee
26 affuisse usquam ¹ Philippum. Laude dignos esse, non
qui Samothracum initia viserent, cum Asiam uri va-
starique oporteret, sed eos, qui magnitudine rerum
fidem antecessissent.
27 Haec et his similia laeti audiere iuvenes, ingrata 4
senioribus erant, maxime propter Philippum, sub quo
28 diutius vixerant: cum Clitus, ne ipse quidem satis 50·

1 unquam.

 

