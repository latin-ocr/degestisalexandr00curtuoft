DE GEs'rlS ALEX. lx, 42. 541

26ste pretiosa. Primi ibant amici et cohors regia, va-
riis redimita floribus coronisque; alibi tibicinum can-
tus, alibi lyrae sonus audiebatur: item in vehiculis
pro copia cuiusque adornatis comissabundus exerci-
tus, armis, quae maxime decora erant, circumpenden-
tibus. Ipsum convivasque currus vehebat, *crateris
aureis eiusdemque materiae ingentibus poculis prae-
27 gravis. Hoc modo per dies septem bacchabundum
, agmen incessit, parata¹ praeda, si quid victis saltem
adversus comissantes animi fuisset: mille hercule,
viri modo et sobrii, septem dierum crapula graves in
28 suo triumpho capere potuerunt. Sed fortuna, quae
rebus famam pretiumque constituit, hoc,2 quoque mili-
tiae probrum vertit in gloriam. Et praesens aetas et
posteritas deinde mirata est, per gentes nondum satis
domitas incessisse temulentos, barbaris, quod temeri-
29 tas erat, fiduciam esse credentibus. Hunc apparatum
carnifex sequebatur: quippe satrapes Aspastes‚ de quo
30 ante dictum est, interfici iussus est. Adeo nec luxuriae
quicquam crudelitas, nec crudelitati luxuria obstat.

1 parta. f 2 hic.

