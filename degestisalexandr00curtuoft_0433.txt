DE GESTts ALEX. X, 13. 361

Babylonem praemiserat: orabatque, ne fatalem sibi urbem
vellet ingredi. compertum id sibi ex Chaldaeis, qui multis
iam praedictionum eventibus artis suae certitudinem abunde
probavissent. Rex, fama eorum hominum constantique asse-
veratione motus, dimissis in urbem amicorum plerisque, alia
via praeter Babylonem ducit, ac ducentis inde stadiis stativa
locat. Sed ab Anaxarcho philosopho edoctus, contemptis
Chaldaeorum monitis, quorum disciplinam inanem aut su-
pervacuam arbitrabatur, urbem intrat. Legationes eo ex uni-
verso ferme orbe confluxerant. Quibus per complures dies
studiose auditis, deinceps ad Hephaestionis exequias adiecit
animum. Quae summo omnium studio ita celebratae sunt,
ut nullius ad id tempus regis feralia magnitudine sumptuum
apparatusque celebritate non vicerint. Post haec cupido in·
cessit regi per Pallacopam amnem ad Arabum confinia navi-
¹gandi: quo delatus, urbi condendae commoda sede reperta,
Graecorum aetate aut vulneribus invalidos, et si qui sponte
remanserant, ibi collocat. Quibus ex sententia perfectis, iam
futuri securus Chaldaeos irridebat, quod Babylonem non in-
gressus tantum esset incolumis, verum etiam excessisset.
Enimvero revertenti per paludes, quas Euphrates in Pallaco-
pam est'usus efficii, foedum omen oblatum est. Quippe rami
desuper impendentes detractum capiti regio diadema proie-
cerunt in fluctus». Cum deinde alia super alia prodigiosa et
minacia nuntiarentur, procurandis iis Graeco simul barbaro-
que ritu continua sacra facta sunt. Neque tamen expiari
praeterquam morte regis potuere. Qui cum Nearchum exce-
pisset convivio, iamque cubitum iturus esset, Medii Larissaei
obnixis precibus dedit, ut ad eum comissatum veniret. Ubi
postquam tota nocte perpotasset‚ male habere coepit. Ing'ra-
vescens deinde morbus adeo omnes vires intra sextum diem
exhausit, ut ne vocis quidem potestas esset. Interea milites,
sollicitudine desiderioque eius anxii, quamquam obtestantibus
ducibus, ne valetudinem regis onerarent, expresserunt, utin
conspectum eius admitterentur]

Intuentibus lacrimae obortae praebuere speciem14
iam non regem, sed funus eius visentis exercitus.
¹ Maeror tamen circumstantium lectum eminebat: quos
ut rex adspexit, Invenietis, inquit, cum excessero, di-

