362 Q. CUR'ffl Rom

gnum talibus viris regem? Incredibile dictu auditu· 3
que, in eodem habitu corporis, in quern se compo-
suerat, cum admissurus milites esset, durasse, donec
a toto exercitu illud¹ ultimum persalutatus est: di-
missoque vulgO, velut omni vitae debito liberatus, fa-
tigata membra reiecit. Propiusque adire iussis ami- 4
cis, (narn et vox deficere iam coeperat,) detractum
anulum digito, Perdiccae tradidit, adiectis mandatis,
ut corpus suum ad Hammonem ferri iuberent.² Quae- s
rentibus his, cui relinqueret regnum? respondit, ei,
qui esset optimu53 ceterum providere iam se‚³ ob
id certamen magnos funebres ludos parari sibi. '‘nur- 6
sus Perdicca interrogante, quando coelestes honores
haberi sibi vellet? dixit, tum velle, cum ipsi felices
essent. Suprema haec vox fuit regis, et paulo post
extinguitur.

15 Ac primo ploratu lamentisque et planctibus tota 7
regia personabat: mox velut in vasta solitudine omnia
tristi silentio muta torpebant, ad cogitationes, quid
deinde futurum esset, dolore converso. Nobiles pueri s
custodiae corporis eius assueti nec doloris magnitudi-
nem capere, nec se ipsos intra vestibulum regiae te-
nere4 potuerunt: vagique et furentibus similes totam
urbem luctu ac maerore compleverant, nullis questi-
bus omissis, quos in tali casu dolor suggerit. Ergo 9
qui extra regiam astiterant Macedones pariter barba-
rique concurrunt, nec poterant victi a victoribus in
communi dolore discerni. Persae iustissimum ac rni-
tissimum dominum, Macedones optimum ac fortissi-
mum regem invocantes, certarnen quoddam maeroris
edebant. Nec maestorum solum, sed etiam indignari-10 ³
tium voees exaudiebantur, tam viridem et in flore

1 exercitu illo ad ultimum. 2 iuberet. 3 abest se. 4retinere.

 

