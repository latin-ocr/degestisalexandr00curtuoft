370 Q. CURTII RUFI

clarant, vocarique Arrhidaeum iubent. Quem Melea- 7
ger infestus invisusque Perdiccae strenue perducit in
regiam3 et milites Philippum consalutatum regem ap-
pellant. ’

23 Ceterum haec vulgi erat vox, principum alia sen- 8
tentia. E quibus Pithon consilium Perdiccae exequi
coepit, tutoresque destinat lilio ex Roxane futuro
Perdiccam et Leonnatum, stirpe regia genitos. Adie- 9
cit, ut in Europa Craterus et Antipater res admini-
strarent. Tum iusiurandum a singulis exactum, futu-
ros in potestate regis geniti Alexandro. Meleager,10
haud iniuria metu supplicii territus, curn suis seces-
serat. Rursus Philippum trahens secum irrupit re-
giam, clamitans suffragari reipublicae de novo rege
paulo ante concepto: robur aetatis cxperi1·entur; mo-
do stirpem Philippi, et filium ac fratrem regum duo-
rum, sibimetipsis potissimum crederent. Nullum pro-11
fundum mare, nullum vastum fretum et procellosum
tantos ciet fluctus, quantos multitudo motus habet,
utique si nova et brevi duratura libertate luxuriat.
Pauci Perdiccae modo electo, plures Philippo, quemn
spreverant, ¹ imperium dabant. Nec velle, nec nolle
quicquam diu poterant, poenitebatque modo consilii,
modo poenitentiae ipsius· Ad ultimum tamen in stir-
pem regiam inclinavere studiis. Cesserat ex contio-13
ne Arrhidaeus, principum auctoritate conterritus; et
abeunte illo conticuerat magis, quarn languerat, mili-
taris favor. Itaque revocatus vestem fratris, eam
ipsam, quae in sella posita fuerat, induitur. Et Me-14
leager thorace sumpto capit arma, novi ² regis satelles.
Sequitur phalanx, hastis clipeos quatienS, expletura³

1 Ex emend. Vulgo quam speraverat. 2 novique. inter-
punctione post sequitur posita. 3 expleturam se et
in fine adiectum minabatur.

